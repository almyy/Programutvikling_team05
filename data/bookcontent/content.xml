<?xml version="1.0" encoding="ANSI"?>
	<bok>
	<Innledning size = "3">
	<page1>Vi skal i dette spillet basere oss på den objektorienterte tankegang og fremgangsmåten er modellbasert. Det betyr at man i alle trinnene lager modeller fremfor omfattende tekstlige dokumenter. Modellene kan evalueres og trinnene fra ett trinn danner grunnlaget for aktivitetene og modellene i neste trinn. Det er disse modellene du vil få en innføring i ved hjelp av dette spillet. Trinnene i “tråden” er:</page1>

	<page2>1. Objektorientert analyse hvor resultatet er analysemodellen. De viktigste modellene er:
	a. Use-case modellen
	b. Domenemodellen
	c. Systemsekvensdiagram
	2. Objektorientert design. Sentrale modeller:
	a. Arkitekturmodellen sett fra flere perspektiver.
	b. Designmodellen; med sekvensdiagram og detaljert klassediagram.
	3. Objektorientert programmering (implementasjon) med hovedresultat en kjørbar fil. </page2>

	<page3>Spillet er delt inn i fem nivåer, basert på viktige dokumenter og handlinger i utviklingsprosessen. Du vil i vært nivå få en innføring i sentrale modeller og innhold. Spillet vil etter de fem nivåene avsluttes med en sluttrapport i form av en quiz basert på all informasjonen du tilegner deg gjennom spillets gang.</page3>
	
	</Innledning>
	<analyse>
	Under analysedelen av spillet vil du støte på det som er relevant i programvareutviklingsprosessen. Dette vil i spillet bestå av å utforme visjonsdokument og kravdokument, samt å svare på to forskjellige quizzer som omhandler analysedelen av utviklingsprosessen. I analysen er de tre viktigste modellene visjonsdokument, use case-modellen og systemsekvensdiagram.

Visjonsdokumentet skal gjøre klart for utviklingsteamet og oppdragsgiver hva som skal lages, for å forsikre at det er enighet mellom begge parter. Visjonsdokumentets blir da beslutningsgrunnlaget for gjennomføringen av et prosjekt. I visjonsdokumentet skal det fokuseres på interessentenes behov, men samtidig også noe informasjon om hvordan disse behovene skal utføres.  

Use case-modellen skal presentere detaljert informasjon om de funksjonelle kravene systemet du utvikler innehar. Det skal utformes et use case diagram som forklarer sammenhengen mellom de forskjellige kravene, og hvilke forskjellige aktører som utnytter seg av hvilke krav. Use case-beskrivelser brukes til å forklare i detalj hvordan aktører faktisk benytter seg av de forskjellige kravene. Use caser beskriver hovedoppførselen til systemet, og ved hjelp av systemsekvensdiagram, hvilke verdier systemet gir tilbake til aktøren. De skal ikke beskrive hvordan systemet fungerer internt. Systemsekvensdiagramene utformes ved hjelp av UML. Use case modellen utformes ved hjelp av UML, og en detaljert, tekstlig beskrivelse. 

Domenemodellens hensikt er å identifisere aktuelle objektklasser i problemdomenet. Modellen skal vise en modell av problemdomenet, og ikke være et første design av systemet. Den vil imidlertid være et viktig utganspunkt til design av systemet. Domenemodellen utformes med UML.

Både use case-modellen, systemsekvensdiagrammet og domenemodellen er modeller som utformes i kravdokumentet. I tillegg til disse skal kravdokumentet også inneholde en beskrivelse av ikke-funksjonelle krav. Forutsetningene for å utforme disse modellene basererer seg på et godt og konsists utformet visjonsdokument, hvor klarhet i funksjonalitet er synlig. 

<header2>Utforming av visjonsdokument</header2>
I spillet vil utforming av visjonsdokument representeres av det første minispillet, VisionShooter ved din personlige datamaskin. For å kunne gå videre i spillet, må du først låse opp VisionShooter ved å svare på en quiz som omhandler analyseprosessen. Når du har fullført VisionShooter, vil du få muligheten til å låse opp neste minispill, ReqFinder. Men pass på! Resultatet av VisionShooter vil være bestemmende for hvor godt du kan gjøre det i neste minispill!

<header2>Hvordan spille VisionShooter:</header2>
Når du klikker på VisionShooter ved din personlige datamaskin, vil du bli sendt til en ny skjerm. Her skal du styre et skip som ligger på venstre side av skjermen. Du styrer skipet oppover (W) eller nedover (S) og skyter (SPACE). Fra skjermens høyre side, vil det dukke opp forskjellige objekter. Ditt oppdrag er å plukke opp dokumentene  som kommer, ved å kjøre på de. Jo flere dokumenter du plukker opp, jo mer poeng vil du samle opp. I tillegg til dette, må du skyte ned distraksjoner  , dette vil gi plusspoeng. Hvor mange poeng du klarer å oppsamle under VisionShooter, vil bestemme hvor mange poeng du maksimalt kan opptjene under neste minispill. 

<header2>Utforming av kravdokument</header2>
I spillet vil utforming av kravdokumentet representeres av det andre og tredje minispillet, ReqFinder og SeqJumper. For å kunne utføre dette minispillet, må alle tidligere minispill være bestått, og en quiz må beståes. 

<header2>Hvordan spille ReqFinder:</header2>
Når du klikker på ReqFinder ved din personlige datamaskin, vil du bli sendt til en ny skjerm. Her vil du bli presentert for en tekst. Dette er en fiktiv case, gitt av et firma. Oppdraget ditt her, vil være å plukke ut ord som vil kunne gjøres om til realiserbare krav i prosessen. I teksten vil første ord være markert av en markør. For å flytte markøren til andre ord, kan den beveges til høyre (D), venstre (A), opp (W) eller ned (S). Når markøren ligger på et ord du mener kan gjøres til et realiserbart krav, velger du ordet dette ordet (SPACE). Dersom dette ordet er et realiserbart krav, vil ordet skifte farge til grønn, og poengsummen din øker. Dersom dette ordet ikke er et realiserbart krav, vil ordet bli rødt, og poengsummen din minker. Du har et visst antall trykk, og når disse er brukt opp, er spillet ferdig. Hvor mange poeng du klarer å samle opp i ReqFinder vil bestemme hvor mange poeng du maksimalt kan opptjene under neste minispill.
	
	</analyse>
	<design>
	<header>Design</header>
Under designdelen av prosessen vil du måtte designe kravene du fant i analysedelen av spillet. Dette er en viktig del av prosessen hvor man skal prøve å finne den beste og mest effektive arkitektoniske stilen for systemet som skal utvikles. 

I desgintrinnet av prosessen, har vi to sentrale modeller. Den første vil være arkitekturmodellen, sett fra flere forskjellige perspektiver. Arkitekturmodellen er essensiell for å beskrive den underliggende arkitektoniskt oppbyggingen av systemet, sett fra flere forskjellige perspektiver. Den brukes til å kommunisere hvordan systemet er oppbygd til utviklere, og eventuelle driftere av systemet. Forutsetningene for en godt utformet arkitekturmodell, er klare og synliggjorte krav. Syntakitisk beskrivelse av arkitekturmodellen vil være UML-diagrammer, supplert med en tekstlig forklaring eller beskrivelse av diagrammene, og deres hensikt. 

I designmodellen skal man bygge videre på de kravene spesifisert i kravdokumentet ved hjelp av de forskjellige modellene benyttet der. Man vil for hvert use case, lage et detaljert sekvensdiagram som forklarer hva som skjer internt i systemet når disse kjøres. Forutsetningen for å lage en designmodell, er at man har utformet gode og klare krav under analysedelen av utviklingsprosessen. Man skal også utforme et detaljert klassediagram som forklarer sammenhengen mellom objekter. Begge disse modellene fremstilles syntaktisk av UML-standarden. 

I spillet vil dette representeres av å utforme design- og arkitekturdokumentene. 

<header2>Utforming av designdokument </header2>
Utformingen av designdokumentet vil i spillet representeres av det tredje minispillet, UMLBlocks.

<header2>Hvordan spille UMLBlocks</header2>
Når du velger UMLBlocks ved din personlige datamaskin, vil du bli sendt til en ny skjerm. 
//TODO

<header2>Utforming av arkitekturdokument</header2> 
Utformingen av arkitekturdokumentet vil i spillet representeres av det fjerde minispillet, SeqJumper. 

<header2>Hvordan spille SeqJumper</header2>
//TODO

	</design>	
	<implementasjon>
	<header>Implementasjon</header>
Implementasjon av modeller og design er siste steg i enhver iterasjon. Det er i denne delen av prosessen de forskjellige kravene blir realisert i faktisk kode. Sluttproduktet av implementasjonen vil alltid være et kjørbart resultat, selv om ikke all funksjonalitet vil være tilgjengelig. Det er her styrken av en iterativ, inkrementell prosess viser seg. Etter første iterasjon vil man alltid ha noe å jobbe videre på. 


<header2>Utføring av implementasjon</header2>
I spillet vil utføring av implementasjonen bli representert med spillet Coderacer. Dette vil være det siste minispillet i historien, og maksimalt antall poeng er avhengig av hvor bra de andre delene av spillet er blitt utført. Etter at alle tidligere minispill, samt implementasjonsquizen er bestått, vil dette minispillet være tilgjengelig.

<header2>Hvordan spille Coderacer:</header2>
Når du velger Coderacer ved din personlige datamaskin, vil dataskjermen bli fylt med en kodesnutt. Ved første tegn i kodesnutten er det er markør under tegnet. Din oppgave er å skrive det du ser på skjermen på kortest mulig tid. For hvert tegn du skriver korrekt, forsvinner det fra skjermen, og neste tegn i kodesnutten blir plassert ved markøren. Du vil ha en tidsgrense på 30 sekunder til å skrive så mye som mulig. Minispillet er ferdig dersom tiden går ut, eller spilleren ikke har mer kode å skrive. Hvor mye kode du har tilgjengelig er avhengig av hvor bra du har gjort det på alle tidligere minispill.

	</implementasjon>
	<scrum>
	<header>Scrum</header> 
Scrum er metode for prosjektstyring og prosjektkontroll. Teorien er basert på empirisk prosjektkontroll og er en inkrementell og iterativ prosess. Man prøver først å realisere de mest problematiske og kritiske kravene og få på plass en overordnet arkitektur. Det vil være mindre behov for oppfølging og styring, og dette gjør Scrum mer effektiv enn tradisjonelle metoder. 
Roller i Scrum; produkteieren er kundekontakten, scrummaster er fasilitatoren. Han har ansvaret for at teamet fungerer sammen. Scrumteamet er et team
på fem til ni personer som er tverrfaglige og selvstyrte.  
Artefakter
Product backlog
Skal inneholde alle krav til systemet under utvikling. Her benyttes prioritering. Det vil si at hvert krav skal gis en verdi i henhold til hvor viktig det aktuelle kravet er. Det er produkteier som definerer og prioriterer kravene som stilles til systemet. Product backlogen oppdateres underveis i prosessen av produkteier.
Sprint backlog
Sprint backlog er scrumteamets egen liste over hvilke oppgaver som skal gjennomføres i den kommende sprinten. Teamet estimerer hvor mye tid som trengs for hver oppgave. 
Burndown chart
Graf over gjenstående tid på oppgavene i sprinten.
Prosesser i Scrum
Sprint planning
Starter sprinten med å finne ut av hvordan teamet skal nå målet i sprinten. Deretter må teamet velge ut elementer fra product backlogen som de tror at kan gjennomføres i løpet av kommende sprint. Disse kravene deles normalt inn i flere små oppgaver og tilslutt estimeres antall timer som er nødvendig for hver oppgave.
Daily Scrum
Hver dag i sprinten skal starte med et kort møte for at team-medlemmer skal få et helhetlig bilde av prosessen. Da unngår man andre unødvendige møter. Alle skal svare på tre spørsmål:
Hva gjorde du i går?
Hva skal du gjøre i dag?
Er det noen problemer?
Sprint Review
Etter hver sprint holdes det et uformelt møte hvor hele teamet deltar. På dette møtet vises normalt en demo av nye funksjoner eller underliggende arkitektur som er implementert i løpet av sprinten. 
Sprint Retrospective
Etter hver sprint skal man også gå over sluttresultatet. Det skal diskuteres hva som fungerer og hva som ikke fungerer.
	</scrum>
	</bok>